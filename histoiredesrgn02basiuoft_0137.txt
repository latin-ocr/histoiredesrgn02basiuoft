LIBER PRIMUS. ³³

stiturum illustri reginae, compari suae, suerat polli-
citus.

Percepta autem hac clade, pius ille Henricus, fidem
hominum exsecratus et varietatis rerum humanarum
pertaesus, cum de Scotis etiam parum confideret, re-
licta Scotia, ad quoddam monasterium monachorum¹
circa fines regni sui clam se contulit. Ubi sub mona-
chi habitu regem occultans, et Dei duntaxat vacans
obsequio, per aliquot annos’ ignotus delituit; donee
per quemdam perfidum monachum atque impium
Edoardo, ob commodum aliquod temporale ab eo
consequendum, proditus et indicatus fuit.

Cum autem ita Edoardo esset prodituS, qui tum
pacifice toto potiebatur regno, missis satellitibus, eum
ad se Londonias accersiri jussit; quo loco in arce illa
vetere, quae Turris Londoniarum appellatur, eum
recludens, praebitis qui in cunctis sibi necessariis
ministrarent exactissimeque observarent, longo car·
cere eum damnavit, clausumque illic custodiri fecit.
Qualis autem postmodum eum fortuna tenuerit , suo
loco, Deo adjuvante ‚ inferius prosequemur, ad alias
res per Ludovicum‚ ante hanc Henrici incarcerationem
gestas, nostram reflectentes narrationem. Quam qui·
dem [huc] usque casus Henrici fortunasque narrando
perstrinximus, occasione adventus illustris Margaretae,
Anglorum reginae, ad consobrinum suum maritique
sui Hem-ici eumdem Ludovicum‚ Francorum regem,
gratia auxilii solatiique ab eo consequendorum z quae
talia qualia relatum exstitit, adinvenit. Fuit autem
prior adventus ipsius reginae in Franciam ad Ludo-

1. A Abingdon.
2. Pendant un an seulement.

