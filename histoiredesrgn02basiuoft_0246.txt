162 HISTORIARUM LUDOVICI XI

CAPITULUM XV.

De immensis calamitatibus quas passa est Normannia , tam a rege
quam a suis militibus et gente Britonum.

Interea autem rex, cum totam sibi Normanniam
subigeret, quantis illa misera terra calamitatibus com-
pleta sit et confecta non est facile ad condignum re-
ferre. Ex una parte, et ubique paene, tota regis militia,
effusa per agros ‚ pauperes rusticos agrorum cultores
sine ulla miseratione vexabat, eorum bona diripiens
et consumens; ex altera vero parte, versus Britanniam,
illa Britonum militia, in suam revertens patriam,
omnia populabat. Neque enim victualibus ‚ quae apud
rusticos invenerant, satis erat eis ventris ingluviem
saturare, sibique et equis ac jumentis cum hospitio
pabulum gratis invenire3 sed ipsorum vehicula et
quadrigas accipienteS, rusticorum omnem supellec-
tilem, quamvin eorum domibus reperirent ‚ vectari in
suam patriam in hujusmodi quadrigis et vehiculis
faciebant. Armenta quoque ‚ et ovium seu caprarum ,
aut porcorum greges , quotquot invenire possent, si-
militer abducebant ε sibi praedam ex his, quaecumque
apud patriae accolas per agros sese objicerent, facien-
teS‚ omniaque rapientes tanquam in terrae alicujus
hostili vastatione. Unde nec tripodaS‚ vel andenas¹ ,
aut cacabos, seu quidquam ferri aut alterius metalli,
vel lectorum, aut laneae sive lineae supellectiliS, ad
quae manus mittere potuissent, in domo aliqua relin-
quebant, omnia tollentes, omnia abigentes. Quae res

1. Audena, landier ou chenet.

 

