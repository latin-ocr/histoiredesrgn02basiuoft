38 HISTORIARUM LUDOVICI XI

CAPITULUM Xl .

Qualiter hujusmodi vana laetitia in luctum eis brevi mutata3 et dc infor-
tunio Remensium et Andegavorum, quod occasione regiarum promis-
sionum incurrerunt.

Atqui non in longum ea vana et ficta eosdem laetitia
tenuit, quin protinus ¹, initio paene ipsius inanis exsul-
tationis et in ipso limine, luctus occupat’ circumven-
tos. Nam cum brevi tempore compertum fieret cum
hujusmodi remissionibus pollicitam regi quantitatem
minime confici posse, ad integranda vectigalia, quae
diminuta fuerant , necessitas compulit, missique fue-
runt commissarii super commissarios in maximum
onus gravamenque provincialium. Qui, rescisis defal-
cationibus tam talliarum quam aliorum tributorum
et vectigalium, quae facta fuerant insipientia et in-
consideratione legatorum patriae, ad integrum omnia
instaurarent, et, qui se solvisse existimaverant, ite-
rum et de novo excuterent et gravius multo preme-
rent quam si initio, uti jam assuetum fuerat, integras
summas exsolvissent. Nec semel tantum ad novas ex-
crescentias et auctiones³ summarum , sed ter vel qua-
ter, mandatis principalibus desuper emanatis, miseri -
populi per totam provinciam urgebantur; ita quod
profecto annus ille primus novi regiS‚ quem sihi tam
benignum clementemque fuisse putaverant, caeteris
omnibus anterioribus, quantum ad onera collationum
et, quae inde provenire solent, rapinarum, gravior

1. Qui potius dans le ms.
2. Plutet occupaverit.
3. Actiones dans le ms.

