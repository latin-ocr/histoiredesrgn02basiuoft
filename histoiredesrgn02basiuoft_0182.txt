98 HISTORIARUM LUDOVICI XI

non perituras opes et mendaces divitias sine termino
et sine modo congerere et cumulare quaerat, sed
animi virtutes et spiritus dona, quae vere dominatorem
invictum securumque, et veraciter regem, possesso—
rem suum efficiunt. Bellissime quidem tragicus canit:

Nescitis, cupidi arcium,

Regnum quo jaceat loco.

Regem non faciunt opes ,

Non vestis tyriae color,

Non frontis nota regiae,

Non auro nitidae trahes.

Rex est qui posuit metus

Et diri mala pectoris,

Quem non ambitio impotens

Et nunquam stabilis favor

Vulgi praecipitis movet.
Et caetera quae in carmine pulchre subtexuntur.

Haec pro tanto diximus, ut errorem atque stultitiam
ostenderemus ambitiosorum qui, neglecto ordine jus-
titiae ‚ ex aliorum opibus 'et bonis sua imperia ad-
augere et dilatare quaerunt, qualem tunc et postmodum
etiam [se] habuisse, ex verbis suis quae recitavimus,
atque ex factis suis, hunc Ludovicum, cujus res gestas
prosequimur, liquido constat. Quod et in consequen·
tibus manifestius apparebit.

CAPITULUM XXVIII.

Quomodo Carolus, frater regis, e Pictavis volens in Britanniam
adductus fuit.

Prius[quam] tamen quidquam armis aggredi vellet
rex, ipse iterum volens ducem ssritaniiiae commonitum

