LIBER SECUNDUS. 105*

Utrum autem omnium ipsorum principum talis esset
et tam sancta, qualem se habere et· gerere ubique
disseminabant, intentio, asserere non audemus. Facile
enim credi potest quod ex eis nonnulli , humana am-
bitione et cupiditate, seu odio aut invidiae zelo exciti,
aliud palam dicerent et sponderent, aliud vero oc-
culte tegerent et animo gestirent. Quod etiam , inter
tot‘tantosque principes, non forent aliqui sinceram
ad rempublicam affectionem gerentes, et lacerae patriae
et miserabiliter discerptae et oppressae non compate-
rentur, eamque in meliorem formam a tanta abjec-
tione et deformitate instaurari et restitui minime

vellent, valde praesumptuosum et temerarium esset
judicare et defendere velle.

CAPITULUM 11.

An ab eventu ‚ omnium hujusmodi principum intentio ct actus mali
sint judicandi.

Scimus quidem plurimos fuisse et nunc esse, qui
ab eventu res duntaxat metiuntur humanas, quique,
ideo quod hujusmodi principum conatus et intentio,
quam praeferebant verbis, fructum minime pepererit
instaurationis reipublicae in melius, quin potius vul-
nera ejusdem (quibus medendis ac sanandis operam
se et salubrem adhibituros pollicebantur medicinam)
non modo non curarint, sed potius eisdem graviora
et acerbiora addiderint mala, vel addendi et cumu-
landi deteriora super populum humilem occasionem
attulerint, pertinacissime defendant principum prae-
dictorum damnabilem ab initio et nunquam rectam

