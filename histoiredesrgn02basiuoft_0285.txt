LIBER SECUNDUS. 201

rex scilicet atque dux, perstitissent, eruptionem noc·
turnam qui intus erant, magno satis animo prudenti-
que consilio, cogitare· atque aggredi ausixsunt. Quam
profecto si tam efficaciter, uti concepta et inter se
condicta fuerat, exsecutioni demandare curassent,eos
a metu quo premebantur, et minis tam regis quam
Burgundionum ducis, securos reddere potuisset. Con-
dixerant enim inter se circiter quatuor millia virorum
ex civibus, in tenebris et mediae silentio noctis, e portis
et vallo civitatis erumpere, ubi nullas aut raras sentie-
bant hostium custodias esse, et per vineas et quaedam
invia satis aspera loca sibi nota, hostibus vero inco-
gnita, ad loca usque suburbanorum penetrare, in qui·
bus regem atque ducem sciebant collocatos. Et id
quidem egerunt ex ipsis circiter quadringenti viri,
existimantes ad locum quo hospitati dicti principes
erant, per varios aditus atque limites ad horam, uti
condictum fuerat, debere caeteros concurrere. Qui
indicium nocturni excubitorum verbi scientes (ipsum
enim callide per certos exploratores didicerant), illo
indicio adjuti, transmissis nocturnis custodiis, ad do-
mos usque regis et ducis penetrarunt. In quibus non-
nullos de utriusque principibus excubitoribus prope
coenacula, in quibus accubabant, occiderunt.

Ad quem tumultum accurrentes, qui vigilias age·
bant, de stipatoribus et corporis custodibus, tam regis
quam ducis, ipsos principes a caedis periculo liberarunt.
Qui, procul dubio , nisi mature ad ferendum auxi-
lium advolassent, verisimiliter perempti fuissent3 sed
cum clamore ingenti exciti, armis suis instructi, plu-
rimi adventassent, omnes illi audaces Eburones ferme
perempti exstinctique fuere. Quorum audaciam si

