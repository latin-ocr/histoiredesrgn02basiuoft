34 HISTORIARUM LUDOVICI XI

abolitionis hujusmodi vectigalium, consequi putabant
abolitionem et suppressionem officiorum quae, ob
hujusmodi tributa et vectigalia colligenda, instituta
forent ; ad se quoque transferri tributorum, quae im·
ponenda essent, collectionem, causarum quoque et
litium, quae inde orirentur, deductionem ad ordinaria
tribunalia, in quibus solent postulare , devolvi spe-
rantes.

Unde ex dicta Parisiensi urbe, in qua dictum regis
responsum acceperant, in suam reversi provinciam,
in quadam congregatione Trium Statuum patriae, quae
super [hoc] Rothomagi celebrata fuit, his qui de tota
provincia illo convenerant, regem magnis praeconiis
attollere et praedicare coeperunt: quod omnia hujusmodi
vectigalium genera, et per hoc officia, quae eorumdem
occasione posita essent (ut electorum, granetariorum,
receptorum¹ caeterorumque hujusce impietatis minis-
trorum), tollere atque abolere velle dixisset, atque in
eorum arbitrio et voluntate reponere quo modo pe-
cuniam qua opus haberet, et qua forma, ac per quos
officiales seu ministros colligi et levari vellent. Cum-
que simplicioribus inibi collectis, mala plurima retu—
lissent quae per dictos electos, granetarios eorumque
ministros fieri solita essent, et praecipue eosdem insi-
mulantes graviter quod, supra summam per regem
impositam jussamque levari super patriam, in tan-
tumdem vel amplius ipsi patriam quotannis gravare
1 consuessent, et per hoc, ex publica populi calamitate
patriaeque exspoliatione, ipsos tributorum officiales,
in paucis annis opibus crescentes, divites atque locu-

¹. ι Les offices.... delus, de grenetiers‚ de receveurs. ι

