394 HISTORIARUM LUDOVICI XI

cui difficile tunc in tota Gallia aliquis ex illustribus,
non modo superior, sed nec ei in probitate conferen-
dus, facile, communi hominum aestimatione, inveniri
potuisset. Ipsum regis legatus cum exercitu astu et
dolo malo, falsis , ut fama erat, pollicitationibus pel-
lectum et temere delusum, in suam ‚ ipso se dedente,
recepit potestatem; suasque arces et castra direpta,
et bonis, quibus abunde et insigniter instructa erant,
nudata ad manum et fiscum regium posuit.

Quod cum rex compertum haberet ‚ qui eumdem
ducem, ob suspicionem perfidiae et proditionum valde
a multo jam tempore habebat exosum, sub bona
custodia eum Parisios transmisit, ut illic contra eum
processus super criminibus, de quibus delatus suspec—
tusque habitus suerat, in curia Parlamenti fieret et
haberetur; quemadmodum postmodum factum exsti-
tit. Sed, heus, proh dolor! quae spes, esto insons
penitus fuisset, ei superesse poterat consequendae ab-
solutionis a crimine , cujus jam et bona direpta atque
prorsus adempta fuerant, et (ut plerumque fieri apud
reges Francorum et similes tyrannos solet) jam donata
etiam ipsis ¹ forsan delatoribus, nequissimis et rapacis-
simis canibus palatinis3 sed et, quod multo durius
et majori subjectum erat periculo, etiam rex ‚ ad cu-
jus tribunal judicandus sistebatur, eum, supra quam
facile dici potest, exosum haberet! Quibus omnibus
quantumcumque viri innocentiae praejudicantibus ¹, ve-
luti jam praedamnatus et supplicio addictus a quolibet
aequo rerum ponderatore potuit aestimari. Nec id pro-

1. Plutot ipsius.
9. Presudicato dans le ms.

