LIBER SECUNDUS. 203

improperavit atque respondit. Et cum altis vocibus
proclamarent : « Vivat Francorum rexl n ipse ex ad-
verso, quanto magis poterat, hanc vocem referebat z
κ Vive Bourgoingne! n Praeclarum et memorabile faci-
nus hujus regis Francorum, cui fortassis vix simile
aliud vel in yeteribus annalibus, vel in recentioribus
historiis poterit facile inveniri. Quid enim, vel stoli-
dius, vel perfidiae insignioris aliud, aut nequius afferri
posset, regem populum illum in arma concitasse ad-
versus Burgundiones, suae salutis causa, eisque non
una tantum vice, sed innumeris paene vicibus fidem
dedisse quod eisdem omnia defensionis et auxiliorum
solatia exhiberet adversus eosdem Burgundiones, et
nunc, cum extrema rerum omnium calamitate preme·
rentur per Burgundionum ducem, eidem militare,
signa sua militaria perferre, se ej us charactere commu-
nire, et comitem addidisse ad excidendum eos quibus
auxilium et subsidium contra eum praestiturum sese
suamque fidem arctissime obstrinxerat?

Pudet me profecto hoc litteris mandare ac referre,
scientem hoc difficile a plurimis credi posse. Sed tam
insignitum¹ atque diffamatum per omnem Galliam ex-
stitit, totque idoneis testimoniis confirmatum eorum
qui hoc et viderunt et audierunt, ut ambigendi locus,

nisi pervicaciter nimis perspicuae veritati reluctari cu-
pienti, nemini relinquatur.

1. Insigniter dans le ms.

