414 HISTORIARUM LUDOVICI XI

CAPITULUM XII.

De expugnatione Burgundionum prope Nanceyum ,
et caede ducis eorum.

Sed non eo minus Burgundionum dux, talia non
ignorans, in sua obsidione manebat, quasi certus exsi-
steret ab hujusmodi Francis, ob initas et procurrentes
treugas pactas inter regem et ipsum, nullum sibi dis-
crimen imminere. Verum quod ad expugnationem
oppidi obsessi aliquid egregium aut opportunum atten-
taret, penitus non apparebat, licet incredibili miseria
suus, uti diximus, excruciaretur [exercitus]. Consule-
bant sibi quamplures, hujusmodi rerum difficultatem
et sua pericula prudenter permetientes, ut ab obsidione
ad tempus discederet, atque in hibernis ad refocillan-
dos suos milites collocaret. Sed ipse, tales velut ini-
micos reputans aut proditores seu perfidos, talibus
sanis consiliis nullatenus acquiescendum ducebat3
quin potius hostium adventum et certamen habere
cum ipsis magnopere exoptabat. Sed certe, ut paulo
post patuit, tanta capitis sui temeritas pericula non
evasit.

Habebat enim parvam militum manum, quae non
ad octo millia virorum, tam equitum quam peditum,
putabatur ascendere3 atque profecto ad eos oppri-
mendos minime necessaria erat hostilis congressio, .
nisi admodum parva, qui et inclementia rigidissimae
hiemis, et fame atque inopia, variis etiam morbis et
languoribus jam paene confecti et exanimes erant. Adde
quod plures etiam erant in castris illis inermes, qui
vel arma pro cibario pane vendiderant, vel pecunias

