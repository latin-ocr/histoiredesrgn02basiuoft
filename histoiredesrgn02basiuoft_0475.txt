mm Qumws. 391

ditates non minimas algoris ‚ aestus atque imbrium ,
etiam famis atque inediae, et penuriae, et necessarii
victus necessitatem frequenter sustinuisse ferebantur.
Erat enim illic querela frequens et paene assidua, quod
et annonae caristia et penuria magna laborarent, et
quod de suis statutis stipendiis eis pessime solvere-
tur : quae res omnium paene sibi militantium a se ani-
mos et benevolentiam distrahebat. Fama etiam satis
publica et vulgata serebatur, quod raro milites suos
blande ac dulciter assari et compellare consueverat;
sed eos, etiam pro nullis vel minimis causis, asperis
et atrocibus et immitibus insectabatur verbis. Qui-
bus rebus datis, difficile est magno et volenti animo
militiae duritiam atque inedias pati, et vitam ac for-
tunas universas pro homine , qui nullam ad eos se
benevolentiam habere ostendit ‚ extremis objectare
periculis.

Ferebatur etiam huic cladi et aliud suis¹ infaustum
adjectum fuisse. Nam cum plures de suis fugiendo
apud Gebennam aut alias se recepissent, eos loci in-
colae, simul cum fortuna ab anteriore benevolentia
atque amicitia deficientes ‚ trucidasse ferebantur.
Propter quod et nonnullas doli ac proditionis suspi-
cioneS, ipsam etiam Sabaudiae ducissam secum in
Burgundiam ipse dux abduci, licet invitam, atque diu
illic asservari et teneri fecit’.

1 . Sans doute satis au lieu de suis.
2. Au chateau de Rouvres‚ pres de Dijon, d’ou elle s'evada au
bout de quatre ou cinq mois. Commines‚ 1. V, c. xv.

