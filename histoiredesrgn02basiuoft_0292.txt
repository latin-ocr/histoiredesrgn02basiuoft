208 HISTORIARUM LUDOVICI XI

leste petitur et 'quaeritur regnum, ecclesiasticasque
censuras ullo pacto temerare praesumant, contemnere
aut violare.

CAPITULUM XXV.

Quomodo rex ex Leodio reversus in Franciam apprehendi et in carce-
rem mitti fecit suum cardinalem Andegavensem et episcopum Virdu—
nensem ¹ .

Consummato autem urbis incendio et poena debita
de foedifragis accepta, illustris Burgundionum dux,
relicto in terra illa Leodiensis patriae defensore domino
de Himbercoart, ad propria repedavit.

Francorum autem rex, cum rediens de praedictae
urbis excidio, prope Parisiorum urbem transitum fa-
ceret, et a cunctis aestimaretur ut illam suam regiam
insignissimam visitaret, alio iter deflexit : seu vere-
cundia et rubore suffusus, quod tam infamem actum
et tanta indignum majestate fecisset apud Leodium,
vseu quod suorum officiariorum ejusdem urbis querelas
et exprobrationes verebatur, pro eo quod, apud Pe-
ronam, cum tantas contraxisset copias ut oppressurus
Burgundionum ducem suosque facile putaretur, nulla
tamen congressione facta, nullo praelio, nullo certamine
habito, in tam turpes et coronae suae tam praejudiciales
pacis conditiones cum eodem duce, a se expetitae et
cum magna instantia postulatae, descendisset.

Quod autem de his ipse utcumque erubesceret satis
manifestum indicium fuit, quod edicto publico in
ipsa regia urbe inhiberi fecit, ne quis vel de sua pro-

1 . Chapitre publie dans l’Amplissima collectio, t. IV, col. 761 .

