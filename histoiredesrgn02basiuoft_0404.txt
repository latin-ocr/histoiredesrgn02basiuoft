320 HISTORIARUM LUDOVICI XI

aliorum oppidorum, ut Sutphaniae et de Arnem¹ ,et
reliquorum, qui se et suas munitiones longe' lmpares
ad resistendum Noviomagensibus existimabant ,peri-
culis prudenter obviam euntes ,pactis certis pecunia·
rum summis ad certos terminos exsolvendis, etiam
sub potestatem ejusdem Burgundionum ducis transie-
runt, promittentes ab eo imperanda perficere et com-
plere. Tantus vero metus terrorque nominis Burgun-
dionum ducis, Frisonum terras vicinasque caeteras
invaserat ,quod profectO, si illo Burgundionum co—
piae descendissent, non aliud aestimari poterat quam
quod Frisones, quos ab antiquo principes Hollandiae
sui juris esse praetendunt, similiter ut illi de Geldria,
facere deditionem et imperatis parere Burgundionum
ducis obtulissent. Fuerat enim tota illa aestas supra
solitum calida et sicca , usque mensem octobris, ita
ut fossae et aggeres palustresque Frisonum agri, in
quibus contra hostium incursus maxime confidere
solent, eis fore auxilio minime potuissent. Erant enim
tunc paene ubique adeo longo solis aestu exsiccati et
indurati, ut non modo pedites, sed et equites et
plaustra sicco vestigio facile sustentassent.
Verumsscum ea opportunitas ad tantam rem con-
ficiendam sese attulisset Burgundionum duci, tum ad
alia majora anhelans, illo tunc proficisci abstinuit,
remque hujuscemodi in aliud distulit tempus.

1 . Zutphen et Arnheim.

