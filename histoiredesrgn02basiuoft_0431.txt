unm QnAn‘ms. 347

incursarunt et altera vice iidem Franci usque ad
portas oppidi Vahncenensis'. Sed cives loci, calami-
tate, quae Atrebatenses invenerat, cautiores effecti,
moenia sua et portas tutari, absque hoc quod soris
exeundo majore se periculo immergerent, satis sibi
esse putarunt.

Ingens itaque metus atque pavor oppida et terras
ducis Burgundiae undique invaserat et sollicitos atque
anxios omnium animos detinebat, cum se viderent
undique, et quaqua versum divertere possent, ab
hostibus aggressos cum validis et potentibus exerci-
tibus², suum autem principem in castris suis ante
Nussiam* ita detineri occupatum et ab innumerabi-
libus ferme, ut vulgo jactabatur, Germanorum copiis
velut obsessum, ut nec sibi, nec suis satis opitulari
posset. Viderunt proeterea oppidula Montis-Desiderii ‚
Corbeyae, Sancti-Richarii, Royae et Dourlens³ vi capta
et incendio ex parte cremata, caesis etiam ex parte
pluribus eorumdem locorum accolis, vel ad minus
omnibus bonis suis spoliatis. Quae utique simul per-
pensa non levis metus et formidinis causas cumula-
bant; sed stupor, ex tam imminentis exitii praesentia,
et exsangues paene et attonitos cunctos reddebat,
velut omni defensionis auxilio destitutos. Nec dubi-
tandum est , si Francorum rex cum suis copiis coepta
suisset prosecutus, quin, vel per agros Hannoniae,
vel Leodiensium terras, ad Nussiam usque satis facile,
et nulla vel modica inventa resistentia , pertransire
potuisset. Quod si fecisset, et cuncta fere oppida in-

1 . Valenciennes.
Ξ. Exercitis dans le ms.

3. Monfflidier, carme, Saint-Riquier, Roye et Doullens.

