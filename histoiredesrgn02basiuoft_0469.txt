Ο

mm Qumrus. 385

primo Commentariorum suorum libro, quos de bellis
gallicis scripsit, Helvetios nuncupat.

Ipsi enim cum steriles montes saxaque et scopulos
paene inaccessos habitent, pauperes ut sint natura ne-
cesse est, cum ibi nec frumenta nec vina, nisi raris-
sime, ut plurimum vero nec utiles herbae neque arbo-
res, praeter abietes , crescere videantur. Ad parvum
vero et tenuem victum assueti, caseis et lacte, quos ex
animalibus, quae illic nutriri possunt, trahunt, et potu
aquae srigidae magna ex parte nutriuntur. Quod satis
prudenter advertens Francorum rex, qui versus Lug-
dunum copias magnas suorum equitum et peditum
contraxerat (contemplaturus exinde de propinquo
belli eventum, et qualem fortuna proventum uni vel
alteri partium allatura esset), ipsi Burgundionum duci
per legatos sententiam suam et consilium insinuatum
misit. Consulebat siquidem et magnopere suadebat
ipsi Burgundionum duci ab hocce bello abstinendum,
et consultius et utilius sibi cum honestate domum inco-
lumem pedem referre et illic quiescere, quam bello
illos pauperes, sed strenuos procul dubio atque ani-
mosos, Alpinates lacessere¹ z nam ubi eos opprimeret
et eorum acquireret terras, nihil utile sibi acquisitu-
rum3 ubi vero econtra infausto omine illi (prout sem-
per varii atque incerti sunt bellorum eventus) supe-
riores praelio evaderent, posse hoc verisimiliter et
vitae, et fortunarum omnium, uno momento, sibi irre·
parabile exitium importare.

1 . A la marge du ms. il y a en note : Hoec longe aliter narrat
Philippus Comminaeus et certe verisimilius. Remarque deplacee
puisqu'on lit au commencement du livre V des Memoires ι α Le roy
le sollicitoit fort. . . . qu'il laissast en paix ces povres gens de Suisses. ι

11 25

