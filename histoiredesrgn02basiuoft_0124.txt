20 HISTORIARUM LUDOVICI XI

auctoritate⁶ procedere, quae omnia hujuscemodi vecti-
galia atque onera de regno auferre recentissime pro-
misisset, adversus ipsos officiales ‚ ira et indignatione
permoti, insurrexerunt, eosdemque , nisi mature per
fugam sibi consulentes sese occuluissent, furore
saeviente ‚ procul dubio peremissent. Existimabant
enim ea, quae agere inchoassent, eorum avaritia seu ’
temeritate procedere, non jussu regis, qui, paucis
proximisque ante diebus, eis palam pollicitus esset
omnia hujusmodi vectigalia exstinguere et abolere.
Unde in domos officialium hujusmodi irruentes, eis
minime repertiS, inventam illic suppellectilem diri-
puerunt et registra suorum officiorum vel lacerarunt
vel exusserunt. Quae res insignem illam et vetustissi-
mam urbem in magnum discrimen periculumque ad-
duxit. lllico enim ut ejus rei fama ad aures regis per—
venit, missis exercitibus et copiosa militia, urbem
ipsam exterminare proponebat, nisi celeri poenitudine
cives sibi solerter providentes , tantis periculis obvias·
sent. Cum itaque exercitus agros civitati vicinos
pervagans diebus paucis populasset, praesens et in
foribus imminens exitium, qui potentiores et meliores
in civitate erant, inspicientes, sese clam, armissscor-
reptis‚ in unum agmen coegerunt et, apprehensis
nonnullis ex plebeiorum statu , qui seditionis et insur-
rectionis factae auctores exstitissent, miserunt legatos
ad duces exercitus et magistros militum veniam ex-
postulantes. Non enim ex civitatis deliberatione seu
decreto ‚ vel assentientibus honestis civibus, sed pau-
corum de humili plebe factione , quibus tum honestio-
ribus, metu premente , facultas non fuerat obsistere,
tumultum hujusmodi turbamque fuisse suscitatos;

