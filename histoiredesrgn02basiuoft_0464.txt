380 HISTORIARUM LUDOVICI XI

ctus fuerat honoribus, affinitatem regis et servitium
formidolosissimum expetere? Potuerat satis, si non
superba ambitio atque avaritia sibi caecitatis tenebras
obduxissent‚ multis et suae et praeteritarum aetatum
experimentis instructus esse, quantum invidiarum
contentioni ac aemulationum sese injiciant periculis,
qui circa reges et tyrannos primarios honores quae·
runt, et dignitatum gradus altiores conscendere. Eo-
rum miserabilibus casibus atque infortuniis et vete-
res et recentiores plenae sunt· historiae.

Verum ipse, qui jam satis gratiae assecutum , et ad
summum usque locum apud Burgundionum prin—
cipem se provectum videbat, existimabat se inter
utrosque, regem videlicet Francorum et Burgundiae
ducem, inter quos acerbissima odia tum vigebant,
velut arbitrum¹, tuto atque inoffenso calle posse resi-
dere et ambulare. Temerarie profecto et nimis incon-
sulte! Nam cum utrique placere, lucrorum cupiditate
ultro citroque illectus, conaretur, effectum est ut utri-
que displiceret et utriusque odium atque inimicitias
conquireret. Putavit se forsan utrique domino posse
servire et opes suas, cum utroque parum ex fide
agendo, cumulare et augere; sed suam prudentiam
ac sapientiam carnis stultam ostendit sapientia Salva-
toris. Nemo enim, ut ait, potest duobus dominis ser-
vire, praesertim quibus animi adversi et a se invicem
tam dissidentes, tam discordiosi et inimici essent.
Tantum enim inter se odii et inimicitiae acerbitas diffi-
dentiae inseverat, ut quidquid in alterutrius gratiam
efficere aut dicere potuisset, hoc velut ad sui exitium

¹ . Arbiter dans le ms.

