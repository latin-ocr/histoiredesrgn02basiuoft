LIBER PRIMUS. 5ἱ

jam debere vereri aut formidare, statim quidnam in
ejus antea animo latuisset, palam facere et manifestare
coepit. Nam ad quosdam militum duces, qui patri
chariores exstiterant suisque consiliis ac familiarita-
tibus propius adsuerant, iugens odium, quod sub
pectore prius texerat, habere indicavit3 et cum officia
in regno nobilia militumque magisteria quamplures
sub patre habuissent, habereque meritis rerum a se
strenue ac magnifice pro rege et regno gestarum ra·
tiouabiliter debuissent, omues paene suis spoliavit
officiis atque honoribuS. Nonnullos vero qui ad eum
salutandum honorandumque adventarant, non modo
videre recusavit, sed vel comprehensos in carcerem
misit, vel ad comprehendendum deputans satellites ,
fugam arripere coegit et latebras.

Fuerant apud patrem magno honore habiti domini
Petrus de Brezi¹ et Antonius de Chabannes, comes
de Dampmartin prope Parisios ¹, duces militum fa-
mosi et quorum in variis praeliis adversum Anglicos
comperta optime et probata fuerant virtus atque in-
dustria. Prior autem etiam erat senescallus magnus
Normanniae. Hi duo minis hujus novi regis et male-
volentia quam se ad eosdem habere palam ostendit,
adeo fuerunt deterriti, ut sugam, ad effugiendum ipsius
indignationis saevitiam, arripere sunt compulsi. Et
alter⁸ quidem etiam ‘regni fines excessit3 alter vero
in Normannia, in cujus administratione quamplurium

1. Pierre de Breze, seigneur de la Varmme, en Anjou.

2. α Antoine de Chabannes, comte de Dammartin, pres Paris; ι
ce qui ne veut pas dire que ce seigneur ait appartenu par son
origine a la noblesse de l’lle- de-France. Il etait du Bourbonnais.

3. Antoine de Chabanues.

