21⁴ HISTORIARUM LUDOVICI XI

CAPITULUM XXVI.

De reconciliatione Caroli cum Ludovico rege, germano suo, ex qna du-
catum Aquitaniae ‚ renuntiando ducatui Normanniae, pro haereditaria
portione accepit. ,

’ Verum quia, prae caeteris omnibus, rex germanum
suum maxime metuebat, sciens eum propter egregiam
indolem suam moresque benignos apud plurimos
per totum regnum magnos habere favores, magnum
conatum impendit ad hoc ut eum ad se, pacis foedere
reconciliatum, attraheret et auferret inimicis3 existi-
mans, si ad id perveniret, et sibi vires geminari, et
adversariis majore ex parte diminui et decrescere.

Affectaverat autem idem regis germanus, etpariter
Burgundiae et Britanniae duces, sibi foederati, ut Nor·
manniam, qua ejectus fuerat, denuo pro haereditaria
portione reciperet, aut saltem Campaniam cum certis
adjacentibus ter1·is; uec ab ea sententia et opinione
dimoveri potuerat, quamdiu in humanis superstes
fuerat suus ille fidus servitor Thomas de Loraille,
quem supra veneno exstinctum fuisse retulimus. Eo
vero de medio sublatO, veluti remoto prohibente,
invenit rex apud eumdem germanum idonea sibi in-
strumenta, quibuS‚ ad assentiendum suis votis, facile
suaderet. Ut crgo eum a praefatorum ducum terris et
dominiis longe sejungeret, per nonnullos, quos in
ejusdem fratris sui domo aptos cognoscebat, donariis
a se atque muneribus et pollicitationibus variorum
honorum corruptos, eumdem ad hoc induxit ut
acciperet Aquitanioe portionem, ducisque Aquitaniae
titulum praeferret.

