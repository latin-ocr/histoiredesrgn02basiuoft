104 HISTORIARUM LUDOVICI XI

Mandata igitur per terras suas destinans dictus
illustris comes de Charolois, cum optimi genitoris sui
imperio ac voluntate, magnum atque validum exerci-
tum congregavit. Cujus conatus rex enisus cohibere
atque reprimere, id tunc efficere non potuit. Idem
etiam fecerunt dux Borbonii, dux Britanniae in terris
suis, dux Calabriae¹, comes Arminiaci¹, et vir atque
dominus prudenS‚ dux Nemorsensis³. Militares enim
expeditiones atque exercitus omnes et singuli, pro
modo virium suarum ‚ praefati principes collegerunt.

Sibi autem invicem condixisse ferebantur quod,
ad certum diem, omnes et singuli cum suis milita-
ribus copiis atque exercitibus deberent circa Pari-
siensem urbem in unum convenire, et illic, in unum
collecti, regem quidem primum adhortari, demum
etiam, ubi reluctari atque obsistere vellet, coarctare
ut in regia sua Parisiensi universos regni Tres Status
solemniter congregaret, quorum consilio atque assensu
proceres regni praefatique principes leges et statuta
atque decreta ponerent, quibus ipsum regnum (in quo
populis libertas nulla, justitia penitus prostrata et
lapsa, rapinae, spolia pauperum, injuriae, bonorum
direptiones pro nihilo ducuntur, et innumerae aliae
exorbitantiae, sub regio nomine, inhumaniter et ini-
que exercentur, religio sancta conculcatur et con-
temptui habetur, immensis et intolerabilibus vecti-
galibus et tributis singularum accolae provinciarum
miserabiliter opprimuntur) instauraretur aliquando in
melius.

1. Jean , duc de Lorraine et de Calabre‚ fils du roi Re'ne.
Ξ. Jean, comte d'Armagnac.
3. Jacques d’Armagnac, duc de Nemours.

