142 HISTORIARUM LUDOVICI XI

se habebant conventus, tam super honore et recep-
tionis modo quo *suum ducem novum, devotius quo
facere possent, honorarent, quam etiam super variis
capitulis, statum patriae et ab immani tributorum
onere aliquod levamen multipliciter concernentibus.

Cum autem ingressum suum in eamdem urbem
ipse novus dux et dominus , juxta votum et praesto·
lationem omnium patriae incolarum, libenter matu-
rasset, callide tamen et astu malo a duce Britonum
et suis ejus retardabatur et procrastinabatur accessus:
ipsis, priusquam in eamdem ingrederetur urbem, in
qua universae provinciae nobilium et praelatorum con-
ventum maximum collectum esse sciebant, conten-
dentibus ut de custodiis civitatum, oppidorum et
castellorum ‚ caeterisque omnibus ferme officiis et
honoribus patriae ‚ ea ipsis donando, securos eos red-
deret, priusquam ad eum incolae terrae audientiam
vel accessum aliquem habere potuissent. Et profecto,
si eorum ambitioni et cupiditatibus fuisset satisfa-
ciendum, decies tantumdem honorum et officiorum,
ipsorum Britonum et aliorum ad ipsum novum prin-
cipem ex diversis regni provinciis confluentium, eo-
rum assequendorum causa ‚ cupiditatibus minime suf-
fecissent. Tantus enim ad curiam ejus pro hisce rebus
fiebat undique concursus, ut vix, ad satisfaciendum
parvae postulationum portioni, et importune rogan-
tium, totius regni officia suffecissent.

Sed cum etiam haec patriae primiores et honestiores,
qui convenerant Rothomagum, non laterent moli-
mina, miserunt ad i'psum principem suum epistolas
et nuntios, rogantes ut certum diem, quo urbem
suam ingressurus esset, praefigere vellet, idque, quan-

 

