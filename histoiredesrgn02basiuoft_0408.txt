324 HISTORIARUM LUDOVI CI XI

germano ejusdem domini Treverensis¹, advenit eques
Burgundionum dux, armatus, plurima item procerum
et nobilium domesticorumque suorum turba vallatus.
Qui cum suo comitatu cum plateam bis aut ter in
circum adequitasset (quod in talibus solemnibus in-
vestituris moris esse aiebant), descendens de equo
et per gradus ascendens, ante conspectum Caesareae
dignitatis ad genua se provolvit, habens juxta, qui
vexilla sua, in quibus arma Geldriae aliarumque terra-
rum et dominiorum suorum picta erant, in manibus
tenuerunt. Et tunc ad genua advolutus, hominii atque
fidelitatis sacramentum submissius, quam ab his, qui
paululum distantius adstabant, audiri potuisset, prae-
stitit, atque de dicto ducatu Geldriae solemnem inves-
tituram accepit.

Quo facto, imperator cum suis decessit a praedicto
duce Burgundionum, suisque ad palatium suum ho-
norifice sociatus [rediit].

CAPITULUM IX.

Quomodo, cum cuncta praeparata fuissent ad sublimandum ducem Bur-
gundiae in regem, subito imperator, re infecta, non valedicto eidem
duci, ex Treveri descendit ad Rhenum ².

Facta autem praedicta solemni ,investitura, ea non
contentus idem novus Geldriae dux, in regem etiam
Burgundionum ut sublimaretur, et regnum illud anti-
quum Burgundiae, per multas principum successiones

¹ . L'eveque de Metz etait alors Georges de Bade.
Ξ. Chapitre imprime dans l’Amplissimu collectio, t. lv, eol. 769.

