„a ⁴ , weng-p„

LIBER TERTIUS. 277

Passa est et sua Burgundia, illa expeditione Am-
bianensis obsidionis durante, plurima damna Jactu·
rasque a militia regiS, cujus ducatum in illa parte ha-
bere ferebatur comes delphinus Alverniae', qui, cum
aliqua portione stipendiariae atque ordinariae militiae
regis Junctis nobilibus Alverniae et Delfinatus, multa
castella et villas in Burgundia expugnavit et diripuit.
Erant illic et nonnulli Leodienses exsules, Burgundio-
num infestissimi et acerbissimi inimici, qui in populos
et accolas Burgundiae sine misericordia saeviebant,
sicubi manus mittere possent. Sed de hujusmodi jac-
turis et damnis vix quidquam, nisi longo post decurso
tempore, Burgundionum dux scire poterat, eo quod
de terris suis Flandriae atque Picardiae, in quibus age-
bat, nulli in Burgundiam nec e contra securus transi-
tus patebat3 nam Campania, quae intermedia est,
regis erat, et Lotharingiae dux ’‚ mortuo patre suo
Johanne in Catalonia³, principe bonae memoriae, ad
partes regis accesserat, et tum Burgundionum duci
hostis factus erat in gratiam regis atque favorem, eo
quod ipsius filiam desponsatam haberet&

1. Bertrand de La Tour, comte de Boulogne et dauphin d’Au-
vergne.

Ξ. Nicolas d‘Anjcu.

3. Jean d’Anjou, fils du roi Rene, mort a Barcelone, le 16 de-
cembre 1470.

4. C'etait la seconde sois qu'il etait question de ce mariage,
deja rompu parce qu'a un moment le jeune prince avait espere
avoir pour semme l’heritiere de Charles le Temeraire. L’annee
suivante on lui fit esperer de nouveau l’alliance bourguignonne,
et il rompit encore avec le roi. Il mourut en 1473, ayant pu se
convaincre que le duc de Bourgogne s’etait moque de lui.

