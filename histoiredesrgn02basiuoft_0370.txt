286 HISTORIARUM LUDOVICI XI

mum', demum etiam ex conventione cum fratre ha-
bita, sibi deberi suamque sore dicebat. Atqui profecto,
non ad eam solam recuperandam, sed ad altiora ambire
a plurimis putabatur. Sese quoque, ut de acceptis a
rege injuriis ulcisci posset, vigilantissime praeparabat3
nec dubium habebatur quin , si superstes in humanis
mansisset, tantis fuisset auxiliis adjutus, quod fratrem
suum ad exhibendam sibi rationem vel invitum, si
ulla via potuisset, adduxisset.

Sed cum ejus molimina et conatus, quibus jam
plures e majoribus in obsequium suum pellexerat,
minime regem laterent, periculosissimamque statui
suo intelligeret strui confoederationem , ipse, qui
nimia semper flagravit cupiditate dominandi, tanta-
que [ut] in ipsius animo semper laudis et gloriae'su-
perarit atque obduxerit et quodammodo exstinxerit
appetitum, non curans si veri² et virtutis via (quod
eorum proprium est, in quibus laudis et gloriae prae-
valet appetitus), seu dolis et fallaciis niteretur (quod
ignavorum et pravorum esse solet), dummodo ambi-
tum atque concupitum, qualibuscumque artibus atque
sceleribus vel assequeretur, vel retineret principa-
tum, volens fratris sui obsistere conatibus eumdem-
que impiis nimium atque sceleratis actibus praevenire,
de exstinguendo eumdem dominum Carolum vene-
ficio cogitavit.

Corrupit enim duos de ejusdem fratris sui domes-
ticis, qui prae caeteris omnibus ei Familiares erant, et

1. Si cette disposition est reelle, elle erait restee a l'etat de
projet, car le prince , du vivant de son frere, n’eut ni la Normnn-
die, ni aucun autre apanage. Voy. ci-dessus, p. 10⁰, n. 4.

2. Vere dans le ms.

