LIBER TERTIUS. 251

gundionum deficiens duce, ad regis se tradidit volun-
tatem.

CAPITULUM V111.

Qualiter dux Burgundiae Abbatis-Viuam munivit , castellum de Piquegny
expugnatum incendit et Ambianos obsedit.

’ Haec autem res jam inchoandi belli palam et noto-
rie causam attulit, nou relicto amplius ambigendi
loco, quin per haec foedus apud Peronam percus-
sum ruptum omnino violatumque foret.

Cum autem haec ita gesta fuissent verisimiliterque
addubitare dux Burgundiae posset, ne longius latius·
que, nisi objex poneretur, coeptum atque' exortum
evagaretur incendium (nam et animos civium de Ab·
batis-Villa nonnullisque aliis oppidis, quae ex foedere
pacis jam bina vice cum rege compositae acceperat,
fragiles et mutabundos agnoscebat, pronosque non
minus Ambianensibus ad defectionem faciendam), se
mox apud Abbatis-Villam contulit. Quae primo quidem
militum praesidia recipere detrectabat, et se illo onere
conabatur absolvere atque excusare ‚ quemadmodum
perante Ambianenses feceran13 sed quod eorum fides
satis tuta non erat, plebeia multitudine animum ad
regem plurimum se habere judicata, adhibita conve-
nienti cautela, militum copiae pro duce Burgundio-
num intromissae sunt, ibique pro praesidio et custo-
dia collocatae, arce firma et valida illic exstructa, qua
de oppido securior redderetur. Fuit quoque ibi ipse

Burgundionum dux per aliquot menses¹, permittens
hiemis, tunc instantis, rigorem praeterire.

1. Ibi ne doit pas s’entendre d'Abbeville meme, mais de ses

