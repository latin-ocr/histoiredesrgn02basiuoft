400 HISTORIARUM LUDOVICI XI

CAPITULUM lx.

Qualiter idem dux Nanceyum recuperavit3 et de angustiis magnis in
quibus implicitus erat atque detentus tunc temporis Burgundionum
dux, in sua exsistens Burgundia; et de inobedientia et murmure suo-
rum subditorum contra se.

Ipsum igitur Lotharingiae dux obsidione cingit ,
collecta ex agris et castellis Lotharingiae, cum suis
militaribus viris ‚ multitudine satis copiosa. Quod
cum satis exiliter et annona et militum praesidio esset
praemunitum , non multum post ‚ deditionem fecit¹.

Dux vero Burgundiae cum fratre suo, Antonio bas-
tardo‚ has sibi ingruentes ruinas contemplari quidem
et prospicere poterat3 sed parvo admodum collectitio
milite stipatus, qui verisimiliter in congressu ad fu-
gam potius , quam conserendam manum cum hoste,
paratior erat futurus , nec remedia dare , nec obsessis
subvenire valebat. Erat quippe ex superioribus cladi-
bus totus paene exanimatus et viribus exhaustus3 et
(quod non parum anxietati, formidini atque periculo
erat) undique ita terris hostilibus vallabatur, ut, nec

e Burgundia uspiam proficisci, nisi ferro sibi viam,
aperiret ‚ nec ad eum quispiam ex aliis suis terris ac-

cedere posset.

Postquam enim infeliciter victus apud Morat, >in
suam Burgundiam aufugerat, statim rex videns du—
cissam Sabaudiae, sororem suam ‚ ut supra diximus ‚
fuisse abductam, nomine nepotum suorum minorum
annis, totius Sabaudiae et Pedis-Montium accepit tui-
tionem et gubernationem, ita quod regis nomine ‚

1. Fin de septembre 1476.

