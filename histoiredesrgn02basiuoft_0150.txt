66 HISTORIARUM LUDOVICI XI

promisisse regi Aragonum ferebatur), Francorum rex
non regi Aragonum, sed sibi potius eos acquisivisse
ostendit. Nam ab omnibus vassallis et subditis, tam
nobilibus quam plebeiis, sacramenta homagii et fide-
litatis exegit, suoque nomine officiales pro custodiis
arcium et castrorum, ct alios quoscumque posuit et
instituit. Quae res plurimis ex eis nobilibus et aliis po-
pulis¹ vehementer displicuit 3 ipsi quoque Aragonum
regi (qui sibi eosdem, atque alios rebelles sibi, acqui-
rendos existimaverat, tribus castris pro securitate
summae promissae in manibus Francorum regis tradi-
tis, ut supra retulimus) minime grata fuit. Sed fortassis
hoc ejusdem regis aliis exhibita exigebat fides ut, quo-
modo aliis servavisset , invicem quoque in eum incur-
risset a quo sibi consimili et pari integritate servare-
tur. Invenit enim venandi consocium qui partes sihi,
ut AEsopi fabula vetus babet, instar. leonis faceret z
expertus profecto quod vera et infallibilis illa juris
civilis regula exsistat : ε( Potentioribus nobis pares
esse non possumus. n

Et talibus modo atque artibus fines regni sui, versus
Celtiberorum gentes, Ludovicus rex Francorum pro-
pagavit3 de Barcinona autem atque aliis oppidis et ci·-
vitatibus, quae in rebellione persistebant, edomandis
nihil se penitus curare ostendit. Quod in consequen-
tibus suo loco luculentius apparebit.

1 . Plutot popularibus.

