35⁴ HISTORIARUM LUDOVICI XI

diae jam machinas et bellica instrumenta, quae ad mu-
nimen suorum castrorum habuerat, ad terras suas
cum supellectile sua devehendas reposuerat. Simi-
liter etiam negotiatores, qui, suppeditandae annonae
caeterarumque rerum exercitui ducis necessariarum
gratia, castra secuti fuerant, in eisdem navibus sua
condiderant bona. Et cum easdem de praesidiis mili-
taribus nudatas invenissent Germani, eo quod pacta
inter principes absoluta erant, et nulla jam de certa-
mine vel congressione suspicio ducebatur, facile,
nullo resistente, ceperunt, easque tanquam praedam
suam Coloniam abduxerunt, xl numero vel xw, ut

alii asserebant.
Quo sacto, graviter de dolo et perfidia Burgundio-

num dux apud imperatorem et suos principes quere-
batur, comminatus, nisi sibi statim restitutio fieret ,
se suosque denuo ad arma prosilire. Quae'cum per
dies aliquot querelae protraherentur, intercurrentibus
ultro citroque nuntiis et legatis, praefato etiam apo-
stolicae sedis legato, et labores plurimos assumerent ,
ad resarcienda inita et confirmata pacta, quae rupturae
et recidivi belli periculo subJacere videbantur, auditis
allegationibus justisque querelis, quae pro parte ducis
fiebant (cui, si aliqua rixa inter aliquos particulares
concitata fuerat praeter ejus voluntatem et assensum,
id proejudicium afferre non debebat , potissime oum
etiam ab adversariis ortam habuisse injuriam affirma-
retur), imperator, princeps observantissimus aequi ,
decrevit fieri restitutionem ablatorum, assentienti-
bus sibi in hoc Sacri Imperii electoribus caeterisque, ,
qui tunc aderant, principibus Germaniae. Nolebant
enim, pro quocumque temporali damno vel incom—

 

