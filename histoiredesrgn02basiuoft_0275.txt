LIBER SECUNDUS. 1 91

CAPITULUM XXII.

De iterato tumultu Leodiensium ‘et origine totius suae rebellionis,
et eorumdem nimia contumacia ¹ .

Cum vero adhuc illic essent simul praefati principes,
et in conviviis et festivitatibus, pro hujusmodi tam
optatae cunctis mortalibus pacis conciliatione, laetos
transigerent atque ducerent dies, contigit iterum illos
stolidos Eburones seu Leodienses, quadam velut rabie
in sui ipsorum armatos exitium, novas res actitasse.
Nam licet urbis suae Leodii moenia et turreS, ut dixi-
mus, dejectae fuissent armaque universa ablata, ut
vel hoc modo (cum alias neque per sacramenta,
neque per muletarum appositionem ‚ neque etiam
obsidibus datis, id effici quivisset), ut ad quietem et
otium in pace agendum stringerentur, domus tamen
suae, cum praediis atque mobilibus bonis, eis salvae
dimissae fuerant. Tantummodo sublata eis arma fue-
rant. Quibus autem² moenibus 'ad-suam patriaeque
tutelam eis minime opus erat ‚ si in pace et tranquil-
litate perdurare voluissent. Satis enim pro munimine,
muris, vallo atque armis esse eis poterat, ‚si fidem et
amicitiam cum Burgundionum principibus observa·
rent; quorum terris atque dominiis amplissimis circum-
septi erant et vallati; qui nulla eos quippe injuria
lacessierant³, sed eorum pacis et tranquillitatis tutores

ἱ. Chapitre publie dans l’AmpIissima collectio, t. IV, col: 753.

2. Aut etiam dans le ms.

3. Singuliere prevention de l’auteur. Le duc de Bourgogne
voulait avoir un bailli a Liege, et n’y souffrir pour &veque qu’un
homme de son choix.

