130 HISTORIARUM LUDOVICI XI

est, ut Diep'ae, Hareflufi, Calidobecci, Honnefluti, Lexo-
vii , Cadomi¹ , et omnium ferme oppidorum atque
civitatum inferioris Normanniae defectio. Nam cum
ad singula loca dux Borbonii, prosequens a se satis
feliciter Rothomagi coepta, aliquas cohortes armato-
rum transmitteret (qui promittendi uberes plurimum
et copiosi erant , quemadmodum ipse etiam erat),
paucis exceptis locis , raram aut nullam repulsam in·
venerunt, sed omnesparendi atque obediendi domino
Carolo promptos ac devotos.

His autem rex acceptis novis de defectione Rotho-
magensium et aliorum oppidorum, valde animo con·
sternatus fuit3 principes vero conjurationis, et illi po-
tissime qui conjunctiores domino Carolo erant, valde
exhilarati et spei melioris effecti. Unde rex videns et
existimans non minus facile posse, quae adhuc teneret,
perdere, quam Normanniam perdidisset, ut cum prin-
cipibus tractatum honestum inveniret, treugas cum
eisdem fecit. Quibus firmatis, cum eisdem per plures
dies collocutus est, studens semper et enitens , non-
nullis magna promittendo , aliis adversus alios zeli et
livoris saces accendere, ut eos a se invicem, et animis
et corporibus, quibuslibet artibus disjungeret atque
separaret. ’

Praeticarat autem ipse rex et in arma concitaverat ‚
per plures legatos et epistolas, Leodiensium populos
adversus Burgundionum ducem ι qui satis ad id pro-
clives, propter inveteratum odium quod a multis
temporibus semper ad Burgundiones eorumque prin-
cipes habuerant et habebant, atque faciles exstiterant.

1. Dieppe‚ Harfleur, Caudebec, Honfleur‚ Lisieux, Caen.

