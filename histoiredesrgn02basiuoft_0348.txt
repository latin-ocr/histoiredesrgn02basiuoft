264 Ι HISTORIARUM LUDOVICI XI

Movens itaque a Londoniis cum copiis suiS, ad locum,
ubi reginam et Edoardum filium ejus cum suis esse
existimabat, iter direxit.

Idem vero Edoardus cum matre sua e diverso ver·
sus regem Edoardum ‚ freti maxima, quam e nobi-
libus et popularibus contraxerant, multitudine, etiam
contendebant3 veneruntque usque ad civitatem Bato-
niensem¹. Cui civitati appropinquavit Edoardus rex
usque ad decern et octo milliaria patriae ², ibique castra
metatus est, sperans, uti fama ferebatur, hostes suos
in crastinum secum dimicaturos, ibi eos opperiens et
cunctas suas acies ad praeliandum componens. Sed
cum id reginae ejusque filio innotuisset, quod Edoar—
dus rex ad praeliandum accinctus et praeparatus eos
constanter exspectabat ‚ quanquam congrediendi pu-
gnandique propositum accepissent ‚ mutato tamen
consilio ‚ regis sama constantiaque atque animositate
deterriti, versus partem septentrionalem cum suo
exercitu diverterunt, et ad oppidum quoddam mari· ·
timum, appellatum Brzlrtale³‚ pervenerunt, dives qui-
dem et opulentum atque munitum. In quo cum auxi·
lio et favoribus quorumdam recepti fuissent, ab eisdem
viris pecuniis et commeatu confortati plurimum fue·
runt et adjuti. Resumptis igitur talibus solatiis animis,
iterum congrediendi cum Edoardo et bello decertandi
consilium acceperunt. Quod ut facerent, praefatum
oppidum exiverunt, et ad locum novem milliaribus
ab eo distantem se conferentes, 11. die mensis maii,
locum illic pro castris et conflictu delegerunt.

1. Bath.
2. Dix-huit milles anglais.
3. Bristol.

