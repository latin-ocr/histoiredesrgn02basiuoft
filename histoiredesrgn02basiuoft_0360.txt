276 HISTORIARUM LUDOVICI XI

que singulariter divino munere tutata praeseryataque
fuisset. ln quo etiam apparet quam pulchre et elegan-
ter sacer psalmista cecinerit ε « Qui habitat in adjuto-
rio Altissimi ‚ in protectione Dei coeli commorabitur »
[et] quod consequenter in eodem imo bellissime canit.

Durarunt igitur inter Francorum regem ducemque
Burgundionum treugae praedictae initiatae ex quarta die
aprilis, et postea sub eisdem legibus ex calendis julii
in annum productae, absque hoc quod commercia ali-
qua inter utriusque obedientiae subditos cursum habe-
rent. Quibus ineundis et feriendis causam praestitisse
ferebatur adventus illustrissimi ducis Aquitaniae, qui
ex Aquitania a rege, germano suo, ut sihi auxilia
ferret, accersitus, cum pulchro armatorum comitatu
venerat, tanquam sibi subsidia praebiturus3 re autem
vera regi magis suspectus habebatur¹.

Fuit autem ea treuga satis opportuna et prope neces-
saria Burgundionum duci, ut ab obsidione sua Am-
bianensi discedendi honestam acciperet occasionem,
in qua parum aut nihil proficere poterat, eo quod
maximis equitum et peditum copiis eam urbem rex
repleverat, eidemque commeatus abundantia quoti-
die providebat. Sed et de toto regno ingentem circa
fines illos militiam congregarat, quae ipsum Burgundiae
ducem et ejus exercitum in plurimis angustiis victua-
lium habendorum multisque aliis periculis supponebat.

1. Et non sans raison, puisque c’est dans ce voyage que le
prince passa de nouveau a l’ennemi. Cela est prouvc par ce que
l'auteur raconte dans le chapitre suivant, et encore mieux par les
instructions de Poncet de La Riviere ‚ envoye par le duc de Bre-
tagne au duc de Bourgogne‚ le 15 J’uillet 1471. D. Morice, preu-

ves, t. 111.

