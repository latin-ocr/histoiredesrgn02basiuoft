LIBER SECUNDUS. 1 35

talibus insaniis et exsecrandis suis actibus in patriae
suae suumque exterminium praefatorum illustrium et
potentissimorum principum vires potentiamque ar·
marent et excitarent, misit dux Philippus, pater, qui
senex et jam grandaevus Bruxellam incolebat , ad co-
mitem de Ckarolois, filium suum, nuntios et epistolas,
praecipiens et sub poena paternae indignationis inter-
minans, cum suo exercitu mature ad se suasque terras
rediret, ut eas contra insanos ac nefandos ausus Leo-
diensium tutaretur, susceptasque ab eis ulcisceretur
injurias. In dies namque prioribus deteriora cumulare
satagebant, et, velut a furiis infernalibus, juxta poeta-
rum fabulas , exciti , nil aliud quaerere , quam sui et
proximorum atque vicinorum exterminium , vide-
bantur. ,

Susceptis itaque paternis mandatis , coactus fuit
ipse comes, qualem potuit, pro emergentis sibi ne-
cessitatis conditione, a rege, tam pro se quam aliis
principibus, pacis conditiones accipere. Quas quidem
rex, qui toto annisu, ut diximus, eorum discessum
ac separationem a se invicem perquirebat, libens
concessit3 fecitque tractatum per quem domino Ca-
rolo, germano suo, pro sua haereditaria successione
paterna Normanniam assignabat3 domino vero co-
miti de Charolois Ambianis‚ Abbatis-Villam et alias
terras supra et ultra flumen Summonae , quas paulo
ante summa quadringentorum mille scutorum (uti
supra retulimus) redemerat, iterato tradidit, ab eo
suisque haeredibus perpetuo tenendas et possidendaS.

maniere detournee dans le chapitre precedent. Voir Adrien de
Veteri-Bosco, dans l’AmpIissima collectio, t. IV, col. 1278.

