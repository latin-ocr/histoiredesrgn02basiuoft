{ABER QUmTUs. 417

CAPITULUM XIII.

Quam varii rumores tum de morte, tum de vita ducis Burgundiae exie*
runt; et qualiter ultimum mortuns agnitus est et sepultus fuit.

Per multos autem dies incertum etiam apud victores
habebatur de duce Burgundiae, captivusne ductus fuis-
set, vel per fugam elapsus; nam inter occisos minime
agnoscebatur. Et cum de hoc varius valde ac diversus
apud plurimos rumor percurreret, non deerant quam-
plures ex his qui, nec visis fortasse hostibus, aufuge-
rant, vel ab hostibus spoliati, tanquam abjecti et inopes
ab eisdem relicti fuerant, qui eum assererent adhuc
vivere. Nonnulli siquidem, vulneribus acceptis sau-
cium, ad quoddam eum castrum fugisse asserebant,
ubi a quodam sibi amico clanculo curabatur, donec,
resolidatis vulneribus , equitandi vires recuperaret.
Aiebant alii ab aliquo Germanorum procerum captum
servatumque fuisse, et captivum ignoto in loco asser· .
vari. Alii fugisse eum in Burgundiam, vel in Franciam
se recepisse et·= occuluisse jactabant. ln tantumque
vesaniae et stultitiae quidam miseri progressi sunt, ut,
in nonnullis oppidis‘terrarum suarum, talia publice
coram magistratibus locorum asserere non vereren-
tur, seque etiam et vitam suam amissionis periculo
submittere, ubi non ita fore, uti asserebant, recipere-
tur. Alii autem etiam ad diversa oppida et loca venie-
bant, qui eum inter peditum confertissimum hostium
cuneum equo dejici se vidisse, et caesum potius quam
servatum fuisse se aestimare asserebant. Et ita ultro
citroque affirmatione res dubia a plerisque habebatur,

per plures dies, imo menses et prope annos.
11 27

