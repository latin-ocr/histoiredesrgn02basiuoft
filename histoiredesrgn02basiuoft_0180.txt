96 HISTORIARUM LUDOVICI XI

menter et' miserabiliter falluntur et excaecantur illa
pestifera ambitione et dominandi effreni cupiditate.
Volentes enim dominari et invicti atque securi esse,
tali via neutrum assequuntur3 sed, ubi se dominari
existimant, illic miserrimam servitutem incurrunt
elationis, ambitionis, invidiae, metus, formidinum,
sollicitudinum, curarum, anxietatum ac variarum tur-
pissimarum passionum et cupiditatum, quarum in se
dominatum, tunc maxime cum rebus potiri credunÎ‡
tur, suamque durissimam sub eisdem servitutem mi-
serrime, velint, nolint, experiuntur. Domini igitur
quomodo sunt, qui dominorum tot pessimorum infe-
licissimae servituti addicti sunt? sed nec, quantumvis
longe lateque imperium protulerint, invicti sunt, a tot
pessimis dominis victi. Utilius quippe, vel minus in-
feliciter ab homine, quam a tot vitiis et praecipue ab
ipsa dominandi cupiditate vincerentur. Invicti autem
esse, sine cujusquam injuria, possent, si solum illud
verum et perfectum amarent bonum, quod eis invitis
auferri non possit. Non enim cuiquam inviderent ne,
pariter illud assecuturus, minorem sibi illius amati
boni efficerent portionem, cum tam perfectum excel-
lensque exsistat, ut, quanto plures illo participaverint,
tanto singulorum in illo majores accrescant delecta-
tiones. Infinitum enim est. Unde, fruentibus eo multis
aut universis, singulorum non diminuerentur portio-
nes, sed omnia in omnibus exsisteret integrum et per-
fectum.

lllud igitur bonum, qui invicti esse cupiunt, potius
quaerant, animique virtutes atque dona spiritus seu
charismata, quibus ad illud pervenitur, aemulentur et
ament. Quae cum assecuti fuerint, eis nullus auferre,

