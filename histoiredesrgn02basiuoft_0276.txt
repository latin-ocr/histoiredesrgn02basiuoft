192 HISTORIARUM LUDOVICI XI

fidelissimi absque aliquo eorum sumptu exstiterant
per annos plurimos, donec ipsi, velut furiis quibus-
dam agitati, et per regem Francorum (ut jactabant et
verissimum putabatur) concitati, quemadmodum su-
pra retulimus, eruperunt contra pacis foedera, olim .
cum dictis pacta et jurata principibuS, eorum terras
igne et ferro miserabiliter populantes et vastantes.

Cum enim verissimum sit quod Aurelius Augustinus
eleganter scripsit, in epistola ad Marcellinum, quod
« utiliter vincitur, cui licentia iniquitatis eripitur, >2
talem autem licentiam et ad quaeque mala facinora
ausum atque pronitatem dictis perfidis et foedifragis
Eburonibus praestabant suorum munitiones oppido-
rum, et civitatis suae arma et divitiae (quibus satis ex
longa jam pace praediti et farciti erant), profecto satis
utiliter consulebat paci et tranquillitati suoe vicinarum-
que terrarum dictorum illustrium clementia et provi-
dentia principum, ea ab eis tollendo, atque minuendo
quae eisdem materiam superbiae et, per hoc, seditio-
num, turbarum‚ atque igne, ferro , caedibus et rapi-
nis persequendorum vicinorum occasionem ministra-
bant. « Multa enim, » ut idem Augustinus in eadem
epistola inquit, « cum invitis, benigna quadam aspe-
ritate plectendiS, agenda sunt, quorum utilitati potius
consulitur quam voluntati. »

Ut autem sui exitii et amentiae causas paulo altius

repetamus, habebant tunc episcopum generosum et ’

illustrem, quoad carnis originem attinet, Ludovicum,
ducis Borbonii filium, nepotem vero ex sorore illustris
Philippi, Burgundionum ducis, et per hoc consobri—
num Caroli, illustris moderni ducis Burgundiae3 qui
etiam ejusdem Ludovici sororem, et apostolica dispen-

