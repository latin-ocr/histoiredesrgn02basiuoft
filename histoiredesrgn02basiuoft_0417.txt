mma QUARTUS. 333

commodiore via eos edomitos sibi subigere, atque in
seditiosos, et potissimum seditionis auctores, tantas
suae dignitati irrogatas injurias vindicare posset) com·
modius per Germaniam et oras Rheni copias suas
ad illas Alsatiae terras posse traJicere, in quibus ali-
mentorum copia rerumque usui belli et pacis necessa-
riarum exuberatio¹ erat. Quod factu facile sibi repu-
tabat et absque ullo paene negotio posse perficere,
copulato sibi favore terrarum archiepiscopatus Colo·
niensis, quem absque difficultate habiturum confide-
bat, ex his quae archiepiscopus eidem paulo ante
suggesserat. pervulgatum enim publice erat eumdem
archiepiscopum, ut procliviorem eum ad se defen-
dendum contra suos rebelles redderet, sibi affirmasse
eumque ita in fidem suarum assertionum adduxisse,
ut non dubitaret civitates et oppida ecclesiae Colonien-
sis, quam primum eum cum suis adventasse copiis
eumque velle se aggredi ac expugnare perviderent,
nullam ei facturas' resistentiam3 sed statim, non ex-
spectantes se expugnari vel obsideri, deditionem
facturas, et his quae eis mandaret parituras. Quod si
ita sibi, uti in animum induxisse videbatur, res ei
processisset , obedientiamque civitatis et terrarum
ipsius ecclesiae Coloniensis nactus fuisset, procul du-
bio satis verisimile est, parvo negotio per terras ec-
clesiae Moguntinae aliasque intermedias, primum sibi
et suis iter fuisse aperiturum, quo ad terras usque et
agros Argentinenses et Alsatiae pervenisset.
Destinaverat autem, si iter hujusmodi, uti spera-

¹. Exuberat& dans le ms.
2. Factum dans le ms.

