58 HISTORIA‘RUM LUDOVICI XI

nunquamantea attentatum aut fieri possibile existi-
matum a quoquam fuerat, pariter advexerunt, iterque
eisdem pervium effecerunt.

Cujus rei cum fama ad exercitum, qui apud Gerun-
dam [reginam] obsessam tenebat, nuntium velocissi-
mum detulisset, Francorumque prope imminere exer-
citum , exterriti omnes atque consternati, soluta
obsidione, fugerunt. Ferebantur in obsidione fuisse
supra quadraginta millia ‘bellatorum' sub duce quo-
dam, comite de Ραίῐῖαις1 qui, ad stipendia illius gentis
aerarii, quod generale Cataloniae nuncupabant, Bar—
cinonensibus caeterisque suae factionis militabat. Fran-
corum vero exercitus, inter equites et pedites ‚ sex
millium virorum numerum minime excedere ferebatur.

Catalani autem, ante Gallorum adventum, longa
pacis tranquillitate, magnis opibus ditati et referti,
simul et gloria rerum per Alfonsum regem suum ges-
tarum elati (paulo ante defunctum²) , mirum in mo-
dum arrogantes atque tumidi erant. Contemnebant
enim omnem aliam, praeter suam, nationem et gentem,
et potissime Gallos, nihil prorsus eorum vires atque
arma ducentes. Quin etiam adeo de sua virtute
nimium arroganter et temere praesumebant ‚ ut saepe
inter seipsos verbis gallicum nomen incessentes atque
deprimentes , optarent Gallorum militiam, vel intra
patriam suasque urbes jam adesse , vel [ad] eamdem
patriam aggrediendam adventare, ut de ipsis (quos
sua aestimatione nullo paene negotio vincendos sibi-
met promittebant) triumphum reportarent , ac de

1. Ugo Roger, comte de Pallas. Il commandait avec le titre dc
capitaine general de Catalogne.
2. Le 22 juin 1458.

