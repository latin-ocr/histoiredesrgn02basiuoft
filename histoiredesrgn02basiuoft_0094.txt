1 0 HISTORIARUM LUDOVICI xl

fuere numero. Postmodum vero rex ad convivium cum
principibus et praelatis recessit, quod sumptibus civi-
tatis magnificentissime et splendidissime adparatum
erat in aula majore palatii archiepiscopalis.

Expleto autem convivio, statim rex, toga mutata
quam, dum ageretur consecrationis mysterium, in-
duerat, aliam bicolorem, ut perantea‚ vix usque ad
nates pervenientem, assumens, ad gradus ante portam
anteriorem ecclesiae equum conscendit, cum satelliti·
bus multis ad monasterium prael'atum sancti Theodo-
rici reversus ².

Cum autem cives se et urbem suam atque patriam
ei commendassent, suppliciter rogantes quatenus tal-
lias, gabellas et diversa vectigalia, a patre suo ob guer-
rarum necessitates impositas, vel remittere vel mode·
rari vellet, se benignum atque clementem ostentare
volens, publice dixit et pollicitus est palam omnibus
se maxime desiderare id efficere, velleque tollere om-
nes hujusmodi tallias et exactiones de toto regno,
ipsumque regnum ad suas antiquas libertates omnino
restituere et instaurare. Super quo etiam, sequenti
di'e, cum per quemdam episcopum regni' supplicatio
humiliter ac devote sibi fieret, et ut regni populos,
tantis tributorum oneribus, angariis et perangariis
miserabiliter attritos et afflictos ,' levare sua clementia
dignaretur, verbis plurimis se id quam maxime affe-
ctare ostendit. ln primis enim supplicanti gratias ma-
gnas se habere‘dixit, quod de ea re eum commonefa-
ceret quae, prae omnibus rebus temporalibus , animo

1. Sic. Corrigez reversurus.
2. Cet eveque etait Thomas Basin lui-meme. Voir les details
οὺ il entre a ce sujet dans son Apologie, l. 1, c. 11 et ιιι.

