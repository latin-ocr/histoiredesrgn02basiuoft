246 HISTORIARUM LUDOVICI XI

non multum ab hostium procul abesset exercitu, ab
aliquibus· sibi intimioribus exstitit nuntiatum ut sibi
ipsi caveret z nam si ad dimicandum accederet ‚ erat
hosti tradendus a nonnullis suis ducibus, de quibus
plurimum confidebat.

Tali itaque admonitus nuntio et exterritus, cum
omnes ferme a se deficere et sese ad hostes addicere
videret, nec de quibus sibi cavendum foret certior
effici posset, per fugam sibi tempori consulere utilius
duxit. Unde, paucis acceptis navibus et, uti instans
serre fierique patiebatur periculum, instructis et ar-
matis ‚ circiter cum quadringentis viris e regno absces-
sit et ad littora Hollandiae trajecit, prope Hagam-Co-
mitis¹. In quo loco ex voluntate ducis Burgundionum,
sororii sui, constitit per tres menses aut quatuor ².

Cum autem Francorum rex eum sic excessisse regno
atque profugum, Henricum vero in regem restitutum ’
et sublimatum opera amici sui Warviclz agnovisset ,
aestimari facile aut dici non potest, quantam inde
animo laetitiam acceperit, quantumve eum prosperitas
hujuscemodi extulerit, et quantum exinde intumuerit.
Jam enim profecto reputabat se³ pro voto, quod totis
desideriis optaverat >et plurimis exquisierat studiis at-
que laboribus, adinvenisse‘: opportunum scilicet tem-
pus, quo se de duce Burgundiae ulcisci, eumque era-
dere de terra atque exstinguere penitus posset. Unde
statim cum Edoardo, principe WaJliae antedicto, qui

1. A Alkmaar, pres la Haye (en hollandais 's Graavenhaage).

2. 11 arriva le 11 octobre 1470, et repartit pour l’Angleterre le
10 mars 1471 . ·

3. Si dans le ms.

4. Advenisse dans le ms.

 

